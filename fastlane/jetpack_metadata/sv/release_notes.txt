Lystring alla innehållsskapare! Vi har arbetat hårt med att göra några stora förändringar på skärmen för Inläggsinställningar.

- Vi har lagt till ett Status-fält som hjälper dig att snabbt ändra status för inlägg mellan utkast, inväntar granskning, privat, tidsinställd och publicerat.
- Vi har återinfört området "Publiceringsdatum" för utkast och inlägg som inväntar granskning. På så sätt kan du välja ett publiceringsdatum på förhand utan att ha någon officiell tidsinställning för inlägget.
- Lösenordsfältet använder ett annat typsnitt (Menlo, om du är nyfiken) så att det blir lättare att läsa snarlika tecken.
- Ge dina följare VIP-behandling genom att ställa in åtkomstnivåer för inlägg för samtliga prenumeranter, betalande prenumeranter och allmänheten.
- Slå på/av inläggskommentarer och pingback med hjälp av inställningarna för "Diskussion".

Medan vi ändå var igång gjorde vi flera andra användbara uppdateringar i olika delar av appen.

- På skärmen "Publicering" kan du slå på/av ”E-post till prenumeranter” för att automatiskt meddela dina prenumeranter när ett inlägg publiceras. Starta tryckpressarna.
- Slug-redigeraren har en förhandsgranskning av permalänken som visar hur inläggets slutgiltiga URL kommer att se ut.
Vi har lagt till "Taxonomier" till webbplatsinställningarna så att du kan hantera innehållsgrupper på webbplatsnivå.
- Tack vare några designåtgärder i "Kategori"-väljaren är det nu tydligare att du kan välja flera kategorier för ett inlägg.
- Filstorlekarna visas nu i området Mediedetaljer för webbplatsen. Inget mer gissande.

Är du mer av en läsare än en utgivare? Oroa dig inte, vi gjorde ändringar i Läsaren också.

- När rubriker för relaterade inlägg är för långa ser du en förkortad version istället.
- Inläggsrutor kan nu ha tre rader med text istället för bara två, och det ger dig 50 % mer innehåll.
- Artiklarna har något bredare horisontella marginaler.
- Vi åtgärdade flera buggar som påverkade hur artiklar hämtas.
