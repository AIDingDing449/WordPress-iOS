We hebben Statistieken van begin af aan opnieuw opgebouwd, en het is echt prachtig. Deze nieuwe ervaring bevat vloeiende 120fps-animaties, interactieve grafieken die je kan aantikken en verkennen, gegevensweergaven voor elk uur en een volledig aanpasbaar dashboard. Je kan alles herschikken, je gegevens exporteren en zelfs je berichtanalyses bekijken met statistieken van e-mailcampagnes. We blijven het openen, alleen al om die mooie animaties. (Zoek naar 'Probeer nieuwe statistieken' wanneer je Statistieken opent, of schakel het op elk gewenst moment in via Ik > App-instellingen > Experimentele functies.)

We hebben ook verbeteringen aangebracht aan de manier waarop je je content beheert. In onze experimentele editor vind je een volledig opnieuw ontworpen scherm voor berichtinstellingen, waarmee het configureren van je berichten soepeler en intuïtiever wordt, plus een betere VideoPress-integratie en verbeterde authenticatie voor privésites.

Tot slot hebben we verschillende bugs verholpen en de boel betrouwbaarder gemaakt.
- De app blijft niet meer hangen wanneer je je Berichten of Pagina's opent. (We weten hoe frustrerend dat was.)
- We hebben een crash opgelost die optrad bij het opslaan van bepaalde editorinstellingen.
- Die vervelende pop-upfoutmeldingen op je dashboard? Verdwenen.
- Applicatiewachtwoorden werken nu soepeler achter de schermen, en de Jetpack-verbindingsflow is betrouwbaarder.
